---
title: Červ dobyvatel
contentType: poetry
---

<section>

Vizte! Sváteční noc  
v těch osamělých letech posledních.  
I přišlo křídlatých andělů moc  
plačících, v dlouhých závojích,  
ti sedí v divadle drama zřít  
o strachu, marných nadějích,  
chvílemi orchestr slyší znít,  
to vzlyk sfér vzdálených.

</section>

<section>

Tvar mají herci jak bůh v nebi sám,  
zní šept jich, tlumený hlas,  
ty loutky zmítají se sem a tam,  
přijdou, odejdou na rozkaz  
ohromných tvorů, kteří nahoru  
strkají dekorace, dolů zas  
a střásají s perutí kondorů  
Zmar netušený v ráz!

</section>

<section>

To pestré drama — věřte mi jen!  
se z mysli neztratí,  
s Fantomem daným davu v plen,  
jejž však dav neschvátí,  
ve kruhu, který v jednom víření  
v týž bod se navrátí,  
hry osnovou kde mnoho Šílení,  
víc Hříchů a Děsu v závrati.

</section>

<section>

Však vizte! V středu herců těch  
v před kráčí stínu lezoucího zjev!  
Zjev rudý krví kroutí se v spěch  
na scénu pustou, kde ztich zpěv;  
hle, kroutí se, kroutí, zhlt herce v mžik  
v smrtelném objetí jeho hněv,  
před červa spárem zní andělů vzlyk,  
tam tmí se lidská, ssedlá krev.

</section>

<section>

Tma! — Uhasnula světla již,  
na tvory v hrůze padat začíná  
opona černá příkrovu jak tíž,  
jak bouře valí se, rozpíná,  
rve šat si, vstává v hrůzy záchvatu  
díc andělů bledá družina  
že „Člověk“ jmeno toho dramatu,  
„Červ dobyvatel“ jeho hrdina.

</section>
