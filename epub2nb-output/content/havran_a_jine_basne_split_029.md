---
title: F…
contentType: poetry
---

<section>

Má drahá! V středu smutků zlých,  
jež oblétají cestu mou,  
(ach, smutnou tak, že nepostih  
zrak na ní jedné růže sníh,)  
to útěchou mi jedinou,  
že tvoří Ráj vnad líbezných  
sny o tobě, jak duší jdou.

</section>

<section>

Vzpomínka na tě v duši mé  
jest bájná výspa zářivá,  
kol které moře divě řve  
kdes daleko a vře, se rve,  
co bouř tam zuří dunivá,  
leč nebe stále v kráse své  
na výspu tu se usmívá.

</section>
