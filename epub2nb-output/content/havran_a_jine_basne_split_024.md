---
title: Ticho
contentType: prose
---

<section>

Jsou věci vtělené, jsou vlastnosti,  
jež v sobě ukrývají život dvojí,  
jenž stvořen co typ dvojí jsoucnosti  
z hmoty a světla, tělo, stín se rojí.  
Jak břeh a moře, tak je dvojí Tiš,  
je tělo, duch; ta pustých na místech  
pokrytých čerstvou travou, pláč a vzdech  
vděk přísný, lidské upomínky tíž  
děs berou jí, ta sluje „Nikdy již!“  
Tělesné Ticho, kdo by se ho bál?  
Zlé moci v tomto bysi neshledal.  
Však Osud chvatný kdyby v zlobě  
stín jeho náhle proti tobě hnal,  
(bez jmena elf to z pustých míst a skal,  
kam člověk nevkročí,) Bůh pomoz tobě!

</section>
