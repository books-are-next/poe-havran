---
title: Svatební Ballada
contentType: poetry
---

<section>

Na prstu prsten mám  
a věnec nad čelem,  
šperk, hedváb, drahokam  
co libo tu i tam,  
teď šťastna jsem!

</section>

<section>

Řek poprv, že má mne rád,  
že drahá jemu jsem,  
ňader jsem cítila chvat,  
zněl hrobově slov jeho spád  
jak onoho hlas, jenž mlád  
v údolí, v bitvě pad,  
teď šťastným dřímá snem.

</section>

<section>

By zkonejšil můj děs,  
mne zlíbal nad čelem,  
a duch můj v snění kles,  
ke hřbitovu mne nes,  
že vzdech můj za ním se nes:  
(jenž přede mnou mrtev spí kdes).  
Teď šťastná jsem!

</section>

<section>

Tak, slovo padlo již,  
slib zachvěl pro vždy rtem,  
má věrnost mrtva již  
i srdce, v kterém tíž —  
ten prsten nevidíš?  
Důkaz, že šťastna jsem.

</section>

<section>

Dej bůh se probudit,  
neb divným dřímu snem,  
v mé duši zoufalý cit,  
že on sám, jenž v hrobě skryt,  
že mrtvý teď šťastný nemůže být,  
co šťastna jsem!

</section>
