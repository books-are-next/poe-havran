<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Havran a jiné básně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div class="Section1">
    <h2 class="e-booknadpis2probasne" id="calibre_pb_16"><a class="calibre7" id="_Toc363116652">Očarovaný palác</a></h2>

    <p class="e-bookversebezpredsazeni6bza">V nejzelenějším z našich údolí,<br class="calibre8" />
    kde bydlí dobří andělé,<br class="calibre8" />
    tam palác nádhernou kupoli<br class="calibre8" />
    před lety vznášel vesele.<br class="calibre8" />
    Na panství krále Myšlenky čněl<br class="calibre8" />
    až do oblak!<br class="calibre8" />
    Nad stavbou křídla nevztáh archanděl,<br class="calibre8" />
    jež půl by krásná tak.</p>

    <p class="e-bookversebezpredsazeni6bza">Prapory zlaté, žluté, přeslavné<br class="calibre8" />
    tam plály a vlály na střechách<br class="calibre8" />
    (to bylo všecko v době pradávné<br class="calibre8" />
    juž jako v snách!)<br class="calibre8" />
    A každý vánek, kterým až sem dych<br class="calibre8" />
    tak slavný den,<br class="calibre8" />
    po hradbách třpytných a věnčených<br class="calibre8" />
    táh vůní okřídlen.</p>

    <p class="e-bookversebezpredsazeni6bza">Poutníci v šťastném údolu<br class="calibre8" />
    jasnými okny zřeli tam a sem<br class="calibre8" />
    sbor duchů chodit v hlaholu<br class="calibre8" />
    zladěné lyry tichým pohybem;<br class="calibre8" />
    jich průvod kolem trůnu táh<br class="calibre8" />
    (z porfyru byl!)<br class="calibre8" />
    kam v lesku hodném slávy, v zář a nach,<br class="calibre8" />
    pán této říše se posadil.</p>

    <p class="e-bookversebezpredsazeni6bza">Rubíny, perletí se brána skvěla<br class="calibre8" />
    v paláci nádherném<br class="calibre8" />
    jí ustavičně spěla, spěla, spěla<br class="calibre8" />
    vždy v lesku nesměrném<br class="calibre8" />
    druž Ech, jichž bylo sladkou, milou péčí<br class="calibre8" />
    pět neustále<br class="calibre8" />
    tož hlasem, který každou krásou předčí<br class="calibre8" />
    moudrost a ducha svého krále.</p>

    <p class="e-bookversebezpredsazeni6bza">Však v hávu zármutku příhody zlé<br class="calibre8" />
    obléhat začly králův pyšný hrad;<br class="calibre8" />
    (ach, plačme, nikdy více v záři mdlé<br class="calibre8" />
    on zítřek neuvidí vzplát!)<br class="calibre8" />
    kol jeho domu všecka sláva,<br class="calibre8" />
    jež kvetla, nach a jas<br class="calibre8" />
    je zašlé vzpomínky jen truchlá zpráva<br class="calibre8" />
    na starý, zašlý čas.</p>

    <p class="e-bookversebezpredsazeni6bza">Poutníci, již jdou tím údolím teď,<br class="calibre8" />
    rudými okny vidí jen<br class="calibre8" />
    velikých forem fantastickou změť,<br class="calibre8" />
    při hudbě, vzlyk a sten,<br class="calibre8" />
    zatím jak příšerná bystřeň dravá<br class="calibre8" />
    vybledlou branou co divá<br class="calibre8" />
    valí se stále hnusná sem vřava,<br class="calibre8" />
    jež chechtá se — však neusmívá.</p>

    <p class="e-bookprozatext">&nbsp;</p>
  </div>
</body>
</html>
