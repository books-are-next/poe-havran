<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Havran a jiné básně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div class="Section1">
    <h2 class="e-booknadpis2probasne" id="calibre_pb_7"><a class="calibre7" id="_Toc363116635">Kolosseum</a></h2>

    <p class="e-bookversebezpredsazeni6bza">Ó type staré Romy! Bohatá<br class="calibre8" />
    ty schráno vznešeného rozjímání,<br class="calibre8" />
    již Čas tu nechal slávy, moci pln,<br class="calibre8" />
    že konečně — po mnohých, mnohých dnech<br class="calibre8" />
    pálící žízně a únavné pouti<br class="calibre8" />
    (po zdrojích moudrosti, jež tajíš v sobě),<br class="calibre8" />
    zde klečím pokorný a jiný člověk<br class="calibre8" />
    v tvých stínech lokaje rád v duši svou<br class="calibre8" />
    tvou velkost, slávu, chmurný majestát!</p>

    <p class="e-bookversebezpredsazeni6bza">Ó Časy! Ohromnosti! Vzpomínky!<br class="calibre8" />
    Ó Mlčení! Ó Spousto! Tmavá noci!<br class="calibre8" />
    Teď cítím vás i svatou přísnost vaši!<br class="calibre8" />
    Ó kouzlo větší, než král Židovský<br class="calibre8" />
    kdys v Gethsemanské učil zahradě!<br class="calibre8" />
    Ó větší toho, Chaldej blouznivý<br class="calibre8" />
    jež hltavě pil z ticha klidných hvězd!</p>

    <p class="e-bookversebezpredsazeni6bza">Zde, bohatýr kde padl — padá sloup!<br class="calibre8" />
    Zde, divadel kde orel v zlatě plál,<br class="calibre8" />
    stráž půlnoční teď koná netopýr!<br class="calibre8" />
    Zde, římských dam kde pozlacený vlas<br class="calibre8" />
    dul větrem, bodlák se a třtina chví!<br class="calibre8" />
    Kde vladař na trůnu se protahoval,<br class="calibre8" />
    jak přelud v zdiva maltu prchajíc<br class="calibre8" />
    mdle osvícena srpem měsíčným<br class="calibre8" />
    se smýká hbitě tichá ještěrka!</p>

    <p class="e-bookversebezpredsazeni6bza">Stůj přece! — Břečtanem ty kryté zdi —<br class="calibre8" />
    ty řimsy shnilé — sloupy zčernalé —<br class="calibre8" />
    ty staré frisy — vetché trámoví —<br class="calibre8" />
    ty drobící se hlavice — ta tříšť —<br class="calibre8" />
    to šedé kamení, zda to je všecko,<br class="calibre8" />
    co z nádhery té, slávy, velkosti<br class="calibre8" />
    hlod Hór zanechal Osudu a mně?</p>

    <p class="e-bookversebezpredsazeni6bza">„Ne, všecko!“ Ohlas odpovídá, „ne!“ —<br class="calibre8" />
    „Hlas, věští zvuk se dere stále z nás<br class="calibre8" />
    a z rumů všech se zvedá k mudrci,<br class="calibre8" />
    jak zvedá k slunci zpěv se Memnonův!<br class="calibre8" />
    My ovládáme i hruď nejmocnějších,<br class="calibre8" />
    my obřím duchům vládnem despoticky,<br class="calibre8" />
    bez moci nejsme bledé kameny.<br class="calibre8" />
    Ne všecka naše moc ta tam i zvěst,<br class="calibre8" />
    ne všecken velké naší slávy vděk,<br class="calibre8" />
    ne všecko kouzlo, jež nás obstírá,<br class="calibre8" />
    ne všecko tajemství, v nás které spí,<br class="calibre8" />
    ne všecky upomínky, ozdobou<br class="calibre8" />
    jež visí na nás, skrývají nás v šat,<br class="calibre8" />
    jenž nad háv slávy lépe halí nás.“</p>

    <p class="e-bookprozatext">&nbsp;</p>
  </div>
</body>
</html>
