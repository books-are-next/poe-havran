<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 10 (filtered)" name="Generator" />

  <title>Havran a jiné básně</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div class="Section1">
    <h2 class="e-booknadpis2probasne" id="calibre_pb_8"><a class="calibre7" id="_Toc363116636">Heleně</a></h2>

    <p class="e-bookversebezpredsazeni6bza">Já jednou zřel tě — jednou — před lety:<br class="calibre8" />
    let kolik tomu, nevím, málo jen.<br class="calibre8" />
    To půlnoc byla v červenci a s výše<br class="calibre8" />
    v úplňku luny rovné tvojí duši,<br class="calibre8" />
    jež sráznou cestu hledala si nebem,<br class="calibre8" />
    jak hedváb stříbrný do ticha padal<br class="calibre8" />
    mdlý závoj světla v sen a výdechy<br class="calibre8" />
    na pozvednuté k nebi obličeje<br class="calibre8" />
    tisíci růží v okouzleném sadě,<br class="calibre8" />
    kde vítr nehnul se, leč na špičkách —<br class="calibre8" />
    na tváře zvednuté těch růží padal,<br class="calibre8" />
    jež za to světlo lásky odvetou<br class="calibre8" />
    své vonné duše v extatické smrti<br class="calibre8" />
    zpět dýchaly, na tváře růží padal,<br class="calibre8" />
    jež smály se a mřely v sadě zpitém<br class="calibre8" />
    tou sladkou tvého zjevu poesií.</p>

    <p class="e-bookversebezpredsazeni6bza">Na fialkovém záhoně já bílou<br class="calibre8" />
    jsem viděl Tebe v pololeže, měsíc<br class="calibre8" />
    co padal na zvednuté tváře růží<br class="calibre8" />
    a na tvé zvednuté — žel, v Zármutku!<br class="calibre8" />
    Zda Osud nebyl to v té letní noci,<br class="calibre8" />
    zda Osud (zvaný též Zármutek),<br class="calibre8" />
    jenž velel mi, stát u vrat sadu toho<br class="calibre8" />
    a vdechovat dech ospalých těch růží?<br class="calibre8" />
    Ni kroku. Nenáviděný svět spal,<br class="calibre8" />
    jen ty a já ne! (Nebesa! ó Bože!<br class="calibre8" />
    jak buší srdce, ta když slova sloučím!)<br class="calibre8" />
    jen ty a já ne! Stanul jsem a patřil<br class="calibre8" />
    a v mžiku tomto zmizelo mi všecko,<br class="calibre8" />
    (ó pomni jen, ten sad byl začarován!)</p>

    <p class="e-bookversebezpredsazeni6bza">Měsíce zhasl svit již perlový,<br class="calibre8" />
    omšené lávky, stezky točité<br class="calibre8" />
    a šťastné kvítí, stromy štkající,<br class="calibre8" />
    víc vidět nebylo i růží vůně<br class="calibre8" />
    zbožňujícího vzduchu v loktech mřela.<br class="calibre8" />
    Vše haslo — vyjma tebe, míň než tebe,<br class="calibre8" />
    vše, vyjma božské světlo tvojich očí,<br class="calibre8" />
    vše, vyjma světlo zvednutých tvých očí.<br class="calibre8" />
    Já viděl ty jen — pro mne byly svět —<br class="calibre8" />
    já viděl ty jen celé hodiny, —<br class="calibre8" />
    já viděl ty jen, až mi zapad měsíc.<br class="calibre8" />
    Co hrozných dějů srdce tam jest psáno<br class="calibre8" />
    na krystalných těch sférách nebeských!<br class="calibre8" />
    Co velkých trudů! Však též nadějí!<br class="calibre8" />
    A jaké jasné, tiché moře pýchy!<br class="calibre8" />
    Co smělé ctižádosti! Jaká hloubka<br class="calibre8" />
    a jaká nezměrná moc milování!</p>

    <p class="e-bookversebezpredsazeni6bza">Teď zhasla zraku drahá Diana<br class="calibre8" />
    na západ v loži mračen sytých bouří:<br class="calibre8" />
    ty jak duch v stromech, jenž tě pohřbít chtějí,<br class="calibre8" />
    do dálky znikáš, oči tvé tu zbyly,<br class="calibre8" />
    jít nechtěly a nikdy neodešly:<br class="calibre8" />
    Na cestu domů svítily mi v noci,<br class="calibre8" />
    vždy (jak mé Naděje) tak byly se mnou,<br class="calibre8" />
    vždy se mnou šly, mne provázely léty,<br class="calibre8" />
    mí sluzi jsou, ač já jsem otrok jejich.<br class="calibre8" />
    Je úkolem jich svítit, osvěcovat<br class="calibre8" />
    a mojím spasenu být zářným světlem,<br class="calibre8" />
    být očištěn tím elektrickým ohněm,<br class="calibre8" />
    být posvěcen tím elysejským ohněm.<br class="calibre8" />
    Mou duši plní Krásou (jež jest Naděj),<br class="calibre8" />
    kdes v Nebi v dálce jsou ty hvězdy, kleče<br class="calibre8" />
    jež vzývám v smutných, mlčenlivých bděních;<br class="calibre8" />
    co v plném lesku poledním je vidím,<br class="calibre8" />
    je stále vidím, jak se sladce jiskří<br class="calibre8" />
    dvě Venuše, jež nezhasíná slunce!</p>

    <p class="e-bookprozatext">&nbsp;</p>
  </div>
</body>
</html>
