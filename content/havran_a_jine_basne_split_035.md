---
title: "M\\.\_L\\.\_S\\."
contentType: poetry
---

<section>

Z všech, již tvou přítomnost jak jitro zdraví —  
z všech, tvoje vzdálenost kterým je nocí —  
tož plným uhasnutím v nebes výši  
svatého slunce — z všech, kdo v pláči stále  
ti žehnají za naděj’ — život — nad vše  
za vzkříšení juž pochované víry  
v Ctnost — Pravdu — Lidskost — z všech těch, kteří leží  
na Zoufalství prokletém lůžku na smrt  
juž připraveni a již náhle vstali  
na sladký hlas tvůj, jenž děl: „Budiž světlo!“  
na sladký hlas tvůj, který doprovázel  
ten serafický pohled očí Tvojich —  
z všech, již ti nejvíc dlužni jsou, jichž vděčnost  
jest nejvíc zbožňování rovna, — rozpomeň se  
na nejvěrnějšího — jenž nejvíc vzdává  
se v službu Tvou, jenž psal ty chabé řádky —  
a pomni, když je psal, že chvěl se při tom,  
že jeho duch s andělským duchem v styku.

</section>
