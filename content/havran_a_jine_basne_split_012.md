---
title: Eulalie
contentType: prose
---

  

Já sám jsem dlel,  
kde vzdech a žel;  
má duše jak hnijící bahno stála,  
než krásná a sladká Eulalie  
se cudnou nevěstou mou stala,  
než zlatovlasá, mladá Eulalie  
se usmívavou nevěstou mou stala.

  

Míň lesklý jest  
lesk půlnočních hvězd  
než oči té dívky zářící;  
míň páry vloček plá,  
jejž svit měsíční tká  
nachem a perlami svítící,  
než kadeř mojí krásné Eulalie  
ta nejvíc nevšímána,  
než kadeř jasnozraké mojí Eulalie  
nejmenší, nejvíc zanedbána.

  

Pochyba! Žal! —  
Ode mne dál,  
mám duše její každý vzdech,  
den celý mi  
plá mocnými  
paprsky Astarty žeh,  
neb k ní obrací drahá Eulalie  
svůj mateřský, snivý zrak,  
neb k ní obrací mladá Eulalie  
svůj fialkový zrak.
