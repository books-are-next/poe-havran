---
title: Sloky Heleně
---

  

Tvá krása, Heleno, tím pro mne jest,  
co Nikejské ty lodě z dávných dob,  
po kterých mořem vonným, plným hvězd,  
ku břehům rodným z bouře zlob  
spěl plavec zachráněn, pln mdlob.

  

Zvyklého bloudit mořem zoufalosti  
mne vedly ke krbu Tvé zpěvy Najady,  
vlas hyacintový, tvář lepé souměrnosti  
je slávě staré Hellady,  
k dávného Říma velikosti.

  

Ve okna zářném výklenku dlíš,  
jak socha zříš a hledíš ke mně,  
z achatu lampu v ruce jemně!  
Ó Psyché, která přicházíš  
ze Svaté země!
