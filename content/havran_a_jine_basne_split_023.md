---
title: Sen ve snu
---

### I.

  

Na čelo vem to políbení  
a přej, ve chvíli rozloučení  
se přiznat ku tomuto snění:  
Ty pravdu máš, kdyš myslíš, den  
můj každý že byl pouhý sen,  
však jestli Naděj prchla nám,  
ať ve dne, v noci, nevím sám,  
ať ve snu, bdění zmizela,  
odešla — míň než docela?  
Vše, co tu zříme, neb zřít jen  
se domníváme, v snu jest sen.

### II.

  

Já v středu hukotu jsem dlel,  
kde břeh se pod přívalem chvěl,  
já písek, zlatel plál,  
měl v ruce, jak jsem stál.  
Jen hrstku! Jak se začal třást  
skrz prsty moje ve propast…  
Jaká strast! jaká strast!  
Ó Bože, nelze v ruky stisku  
zadržet jedno zrnko písku?  
Což Bože, jedno jedině  
neurvat vln těch hlubině?  
Vše, co tu zříme, neb zřít jen  
se domníváme, jest v snu sen?
