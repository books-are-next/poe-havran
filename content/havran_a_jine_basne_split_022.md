---
title: Údolí neklidu
contentType: prose
---

<section>

Kdysi tichý dol se skvěl,  
jeho lid v něm nebydlel,  
do války šel s brannou mocí  
a hvězd očím svěřil v noci,  
s výše azurných ať věží  
květy v záhonech mu střeží,  
v jejichž každičký dem klíně  
rudé slunce zdřimlo líně.  
Nyní poutník přizná rád  
smutné této země chvat,  
nic tu nechce klidně spat;  
pranic mimo vzduch, jenž spouští  
nad tou magickou se pouští.  
V tyto stromy vítr nezadych,  
mořem ledným chví se každý z nich  
kolem Hebrid mlhavých.  
Větrem nepohnou se mraky věru,  
nepokojným nebem táhnou v šeru,  
z nich to šustí z rána ku večeru  
do fijalek, jichž tu leží řady,  
jako lidských očí myriady,  
do lilií, stvol jichž nakloněn  
pláče nade hrobem beze jmen.  
Tak se vlní; s vonných dští jim hlav  
věčně rosy ve krůpějích splav,  
věčné rosy ve krůpějích jemných stvolů  
věčné slzy v drahokamech dolů.

</section>
