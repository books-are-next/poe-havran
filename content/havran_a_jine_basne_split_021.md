---
title: Eldorádo
contentType: prose
---

<section>

Šat plný stuh,  
kýs čacký druh,  
ve slunečnu i chladu  
dlouhý čas jel,  
a píseň pěl  
si cestou k Eldoradu.

</section>

<section>

Však sestár v sled  
hoch jako květ,  
pak v srdce mu Stín chladu;  
kamkoliv jel,  
kraj nenašel,  
jenž roven Eldoradu.

</section>

<section>

Když v sklonu byl  
svých čackých sil,  
Stín bludný potkal v chladu:  
„Dej stíne zvěst,  
kde kraj as jest,  
jenž roven Eldoradu?“

</section>

<section>

„„Dál za ty hory  
Měsíčné  
dolem v Stín věčného chladu  
jeď směle dál! —  
— stín odvet dal —  
chceš-li dojet k Eldoradu!““

</section>
