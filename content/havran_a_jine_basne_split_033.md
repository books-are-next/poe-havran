---
title: Duchové mrtvých
---

  

Až bude duch tvůj černým snem  
pod šedým spáti kamenem,  
z celého davu nevnikne žádný  
v taj hrobu chladný.

  

Buď v samotě té mlčenliv,  
to opuštěnost není,  
neb duchové mrtvých jako dřív,  
dokud byls živ, budou v tvém snění,  
kol tebe budou, vůle jich  
stín hodí na tě: Budiž tich!

  

Noc, byť i jasná, svraští obočí  
a hvězdy se svých trůnů seskočí,  
z těch trůnů Nebes, kde zastkvějí  
se podobné mrtvých nadějí.  
Jich rudé kruhy bez paprsků všech  
tvé mdlobě budou děsný žeh  
a zimnicí, jíž budou chtít  
se pro vždy na tě zavěsit.  
Teď myšlenky to, jichž nestřeseš tíž,  
teď visiony, jichž se nezbavíš,  
tvou duši jejich neopustí davy,  
jak nevymizí kapky rosy z trávy.

  

Dech boha — vánek — nyní ztich  
a mlha táhne po vrších  
jak stín, jak stín — jen nestržen,  
to znamení jest — symbol jen,  
jak visíc drží se na to stromech,  
to teprve taj tajů všech!
