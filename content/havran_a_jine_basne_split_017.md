---
title: Ostrovu Zante
contentType: poetry
---

<section>

Ty krásný ostrove, z nejkrašší květiny  
jenž všech jmen nejluznější béřeš jmeno,  
co krásných vzpomínek na zářné hodiny,  
jak tebe i tvůj lid zřím, probuzeno!  
Jak mnoho krásných scén tu ztraceného blaha,  
jak mnoho myšlének o mrtvých nadějích,  
jak mnohé vidění tu v duši moji sahá,  
té, jež víc nežije na svěžích stráních tvých.  
Ne více, ne, ten zvuk tak smutný, magický  
vše změní, mne víc nedojmou tvé vnady,  
nic na tě vzpomínka! Mně klet je pro vždycky  
tvůj břeh, jenž vykládán je kvítím všady.  
Ostrove hyacintů, ó nachové Zante!  
Isola d’oro! Fior di Levante!

</section>
